---
aliases:
  - Costante
  - Variabile
  - Incognita
tags:
  - corsi/matematica/analisi
paragrafo: Matematica di Base
cssclasses:
  - 
---
## Uguaglianza
>Una **Uguaglianza** è una [[014 Relazione|Relazione]], utilizzata per *mettere a confronto due elementi* (numeri o espressioni) e vedere *se questi sono uguali*.

Utilizza il simbolo di uguale ($=$).

## Equazione

>Una **Equazione** è un'espressione matematica che stabilisce un'[[#Uguaglianza|Uguaglianza]] tra due espressioni algebriche, separate dal simbolo di uguale ($=$). 
>
>Le equazioni vengono risolte per trovare i *valori delle variabili* (le **soluzioni**) che *rendono vera l'uguaglianza*. 

Sono della seguente forma: $$\text{primo membro}\textcolor{#CC241D}=\text{secondo membro}$$
Dove i due membri sono *espressioni algebriche* che possono contenere un certo numero di:
- *Costanti*
- *Variabili (Incognite)*
- *Operazioni*: come somma, sottrazione, moltiplicazione o divisione

### Costanti
>Le **Costanti** sono dei numeri in un certo [[004 Insiemi Numerici Infiniti|Insieme Numerico]] che *non cambiano mai*.

> [!example]+ <font color="orange">Esempio</font>
> - $1$
> - $\frac{5}{6}$
> - $\dots$


### Variabili (Incognite)
>Le **Variabili** (o *incognite*) sono dei numeri che *possono assumere qualsiasi valore* in un certo [[004 Insiemi Numerici Infiniti|Insieme Numerico]].

> [!example] <font color="orange">Esempio</font>
> Con $x\in\mathbb{R}$:
> - $x=5$
> - $x=\frac{9}{7}$
> - $\dots$

#### Proprietà
Moltiplicazione:
- $0(x)=0$
- $1(x)=x$
- $-1(x)=-x$

Divisione:
- $\frac{x}{1}=x$
- $\frac{x}{-1}=-x$

#### Termini Simili per le Variabili
I **termini simili** per le incognite sono quei termini algebrici che hanno la *stessa parte letterale*, cioè le stesse variabili elevate agli stessi esponenti. 
Questi possono essere *sommati o sottratti tra loro*.

> [!failure] Termini diversi
> I termini con variabili diverse o esponenti diversi non possono essere combinati direttamente.

> [!example]- <font color="orange">Esempio</font>
>- $3x$ e $5x$ sono termini simili perché la parte letterale è la stessa (ovvero $x$), quindi possono essere sommati o sottratti tra loro:
>	- $3x+5x=\textcolor{#CC241D}{(3+5)x}=8x$
>	- $3x-5x=\textcolor{#CC241D}{(3-5)x}=-2x$
>- $2x^2$ e $-7x^2$ sono termini simili perché la parte letterale è la stessa (ovvero $x^2$), quindi possono essere sommati o sottratti tra loro:
>	- $2x^2+(-7x^2)=2x^2-7x^2=\textcolor{#CC241D}{(2-7)x^2}=-5x^2$
>	- $2x^2-(-7x^2)=2x^2+7x^2=\textcolor{#CC241D}{(2+7)x^2}=9x^2$
>- $3x$ e $4y$ non sono termini simili perché le variabili sono diverse.
>- $5x^2$ e $7x$ non sono termini simili perché la variabile $x$ ha esponenti diversi (nel primo caso è $x^2$, nel secondo $x$).

## Tipi di Equazioni
Esistono diversi tipi di equazioni:
- **Equazioni ad una incognita**:
	- *[[MB - 04 Equazioni di Primo Grado|Equazioni di Primo Grado]]*
	- *[[MB - 08 Equazioni di Secondo Grado|Equazioni di Secondo Grado]]*
- **Equazioni a più incognite (risolti con [[MB - 06 Sistemi di Equazioni Lineari|sistemi di equazioni]])**


## Soluzioni
Le **soluzioni** di un'equazione sono i valori che, *sostituiti al posto dell'incognita*, rendono vera l'uguaglianza.

### Tipi di Soluzioni
Le soluzioni possono essere:
- **Esistenti**: quando ci sono un certo numero di soluzioni che rendono vera l'uguaglianza. L'uguaglianza è quindi *possibile*.
- **Non Esistenti**: quando NON ci sono alcune soluzioni. L'uguaglianza è quindi *impossibile*.
- **Infinite**: quando esistono infinite soluzioni. L'uguaglianza è quindi *sempre verificata*.


---
[[000 Indice Analisi|↖ Ritorna all'indice ↖]]

Altri collegamenti: 